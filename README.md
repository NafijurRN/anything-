# anything-
write anything for own satisfaction


ছোট বেলার কথা মনে পড়ে কি আপনাদের? শুরুটা সেই ছোটবেলা থেকেই হওয়া উচিত, তাই না খুব ছোটবেলা, যখন আমাদের সামনে হঠাৎ করে ফেরিওয়ালা, আইসক্রিমওয়ালা কিংবা অন্য কোন দোকানি হাক দিতে দিতে যেতেন (বিশেষ করে যারা গ্রামে থাকতেন), কিংবা কোন এক বন্ধুর নতুন ভিডিও গেইম বা স্টিকার কালেকশন ইত্যাদি চোখে পড়তো। সেগুলো দেখলে আমরা, আপনি কিংবা আমি, সাথে সাথে তা কিনতে কিংবা সংগ্রহ করতে চাইতাম। আমার মনে হয়, সেগুলো তখন আমরা সহজে পেতাম না। তবে যদি পেতাম, তাহলে হয়তো বাবার মাকে বুঝিয়ে কিংবা জেদ করে তা নিতে হতো। অনেক সময় পেয়ে যেতাম, আবার অনেক সময় তারা আমাদের অপেক্ষা করতে বলতেন।



একবার ভাবুন তো, সেই ছোটবেলায় যখন আমরা কিছু চাওয়ার পর সহজেই পেতাম, তখন তো আমাদের বুঝ বা বোধ ঠিক ছিল না। কিন্তু এখন যখন আমাদের বুদ্ধি, বিবেক, এবং শিক্ষা অর্জিত হয়েছে, তখন আমরা কেমন ভাবে আশা করি যে শুধু চেয়ে গেলেই সব কিছু পেয়ে যাবো? না পেলেই আমরা হতাশ হয়ে পড়ি এবং ভাবি, "এ বুঝি আমার কপালে নেই।"



তবে, এসব ভাবনা থেকে বেরিয়ে আসা উচিত। তখন যেমন আমরা বাবা-মাকে বুঝিয়ে কিংবা জেদ করে কিছু আদায় করে নিতাম, এখন আমরা বড় হয়েছি, জেদের জায়গায় পরিশ্রম ও ইচ্ছাশক্তি ব্যবহার করে আরও বেশি কিছু অর্জন করতে পারি। তাহলে, ছোটবেলার মতো আপনি বা আমি এখনও পেতে পারি, যা আমরা চাই।






